# Kildehenvisning

Hver gang I skriver et direkte citerer eller en paragraf med inspiration andet sted fra, skal I leve en hildehenvisning - uanset om det fra en bog, en avis, et magasin, en hjemmeside eller andet medie.
Altså - Hver gang I skriver noget ud fra noget andet, skal der være en kildehenvisning- også selvom I henviser til noget I selv har skrevet. 

Formålet med kildehenvisninger er:
- At kreditere de personer, som står bag de anvendte værker.
- At dokumentere at I har videnskabeligt belæg for jeres arbejde.
- At gøre det muligt for læseren at skaffe værkerne og undersøge, om han/hun ville være kommet frem til de samme konklusioner, som jer, ud fra det samme grundlag.

Det kan trække voldsomt ned på dine opgaver, hvis dine kildehenvisninger og litteraturliste ikke er i orden. Gode kildehenvisninger er nemlig dokumentation for, hvor du har din viden fra, så dine lærere kan se det. Oplyser du ikke dine kilder, kan det blive opfattet som plagiat.


### Hvordan henviser du til kilde
Når du kun bruger en kilde til at redegøre for faktuel baggrundsviden, så vil det ofte være tilstrækkeligt at henvise til hele kilden, f.eks. (Giddens, 1995). Men hvis du henviser til specifikke holdninger, vurderinger eller analyser i en kilde, så er det godt at få sidetallet med. 

**Eksempel fra et SRP med Samfundsfag og Dansk**

*Giddens bringer et citat fra historikeren Lawrence Stone, som viser hvor grel forskellen på bondesamfundet og det senmoderne samfund er:*

    "Den individuelle valgfrihed skulle til enhver tid og i enhver forstand underlægges andres 
    interesser – slægtens, forældrenes, naboernes, kirkens eller statens. 
    Hvad selve livet angik, blev der ikke sat nogen høj pris på det, og døden indfandt sig 
    let og ofte. Livsforventningerne var så lave, at det ikke var klogt at knytte sig 
    for stærkt til et andet menneske. (Giddens, 1995, s. 115)"

*I det senmoderne samfund er alt det nævnte i citatet med modsat fortegn. De børn, som bliver født ind i det senmoderne samfund, får ikke en givet identitet, og de bliver ikke styret og underlagt andres meninger og holdninger (Giddens, 1995, s. 116-118).*

##### Kildehenvisning i din opgave
Der er flere måder at henvise til din kilde i opgaven på. Det er ikke afgørende, hvilken måde du benytter, men du skal bruge den samme metode igennem hele din opgave. 
Du kan bruge **paranteser** med henvisninger, som du sætter ind i din egen tekst - som ses i eksemplet før. 
Eller du kan lave henvisninger i fodnoter - vist nederst på siden. Dog skal du i direkte citater henvise med kilden i parantes. 

Udover måden du sætter kilden ind i opgaven, findes der også systemer til, hvordan du skriver kilden ind. Vi har besluttet, at vi vil bruge APA systemet, som ofte bliver brugt i humaniore og samfundsvidenskab. 

[Se her hvordan du indsætter en kilde i MS Word](https://www.youtube.com/watch?v=wAwoikP41Rc&feature=youtu.be)
